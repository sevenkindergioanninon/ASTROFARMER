# ASTROFARMER
Έργο για το Διαγωνισμό Ανοιχτών Τεχνολογιών
Τα νήπια ταξιδεύουν στο διάστημα στα πλαίσια του ERASMUS+ έργου R4C του ΙΕΠ, συνεργάζονται με το Αστεροσκοπείο του Σκίνακα, ευαισθητοποιούνται σχετικά με την κλιματική αλλαγή και την πορεία του πλανήτη μας και γνωρίζουν για τις έρευνες των επιστημόνων σχετικά με τις δυνατότητες καλλιέργειας στον πλανήτη Άρη. 
Έρχονται σε δημιουργική επαφή με τις καλλιέργειες, δημιουργώντας βιωματικά τη δική τους τροφή στον σχολικό τους κήπο και  προβληματίζονται για τις ανάγκες ανάπτυξης των φυτών. Η πρόκληση είναι να σκεφτούν τρόπους που θα μπορούσαμε να καλλιεργήσουμε στο διάστημα, όπου οι συνθήκες διαφέρουν και να γνωρίσουν τις απίστευτες δυνατότητες της τεχνολογίας.
Έρχονται σε επαφή με την εκπαιδευτική ρομποτική και την τεχνητή νοημοσύνη, μαθαίνουν να προγραμματίζουν το ρομποτάκι τους και δημιουργούν τον πρώτο τους αλγόριθμο. Για τα μικρότερης ηλικίας προνήπια (4 χρονών) θα υπάρχει και βοήθεια στον προγραμματισμό από βελάκια αφρώδους υλικού.
Οι μικροί μαθητές φτιάχνουν μόνα τους τη μακέτα τους και δημιουργούν το δικό τους παιχνίδι χρησιμοποιώντας και προγραμματίζοντας επιδαπέδια ρομποτικά συστήματα. Στόχος του παιχνιδιού είναι να ξεπεραστούν όλα τα εμπόδια και να φτάσουν τα ρομποτάκια στον Άρη όπου θα καλλιεργήσουν αυτά που επέλεξαν ου μικροί μαθητές. Θα υπάρχουν 3 ενδιάμεσοι σταθμοί, υπερυψωμένοι και φτιαγμένοι 3D από τα ίδια τα νήπια με χρήση ανακυκλώσιμων υλικών, όπου θα παρουσιάζονται από τα παιδιά πληροφορίες για τους συγκεκριμένους σταθμούς του γαλαξία μας.
Τα ηλεκτρονικά μέρη είναι το ίδιο το ρομπότ το οποίο λειτουργεί με μπαταρίες.
Ο προγραμματισμός γίνεται με τα βελάκια που διαθέτει το ρομπότ στο πάνω μέρος του και λειτουργεί χωρίς υπολογιστή
